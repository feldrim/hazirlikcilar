# hazirlikcilar
Temel hedefimiz, felaket durumunda (uzun süreli elektrik-gıda kesintisi, deprem, sel, hortum, savaş, nükleer, biyolojik, kimyasal silah saldırısı, meteor düşmesi, ve zombi istilası gibi) hayatta kalanlardan olursak, eski düzenimizi tekrar kurana kadar hayatta kalmamızı sağlamak ve bu sürece olabildiğince hazırlıklı olmak.

Hazırlıkçı tespit edebildiği tehditlere karşı ekipman ve eğitim hazırlıkları ile bu durumlarda neler yapması gerektiğini planlayıp, bu planları tatbikatlarda sınayarak olabildiğince tedbirli ve tecrübeli olmak için uğraşır.

Bu süreçlerde hiç bir şeye sahip olmadan hayatta kalmak için gerekli yetenekleri geliştirir. (Bushcraft vb tekniklerdeki gibi sadece bir bıçak ile hayatta kalma, doğada temin edebildikleri ile alet geliştirme, doğada buldukları ile beslenme, avlanma, barınak oluşturma vb yetenekler)
